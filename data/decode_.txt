Kabhi kabhi mere dil main khayal aata hain

Ki zindagi teri zulfon ki narm chhaon main guzarne pati

to shadab ho bhi sakti thi.

Yeh ranj-o-gham ki siyahi jo dil pe chhayi hain

Teri nazar ki shuaon main kho bhi sakti thi.

Magar yeh ho na saka aur ab ye aalam hain

Ki tu nahin, tera gham teri justjoo bhi nahin.

Guzar rahi hain kuchh iss tarah zindagi jaise,

isse kisi ke sahare ki aarzoo bhi nahin.

Na koi raah, na manzil, na roshni ka suraag

Bhatak rahin hai andheron main zindagi meri.

Inhi andheron main reh jaoonga kabhi kho kar

Main janta hoon meri hum-nafas, magar yoonhi

Kabhi kabhi mere dil main khayal aata hai.

